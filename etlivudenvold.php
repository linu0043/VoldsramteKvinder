<?php
$pageTitle = "Et liv uden vold";
?>

<?php @include "./resources/templates/header.php"; ?>
    <main>
        <div class="siteContainer">
            <article>
                <h3>At gå fra et voldeligt forhold, kræver nøje planlægning. Det kræver også mod og styrke.</h3>
                <hr>
                <section>
                    <p>Når en kvinde så endelig har fået modet til at forlade manden, kommer der nye konsekvenser: mange kvinder står helt konkret på gaden, uden hverken penge på lommen eller et sted at bo. Det betyder, at de skal finde et nyt sted at bo, måske et nyt arbejde, og børnene skal måske skifte skole.</p>
                    <p>De skal vende ryggen til det miljø, de kom fra og har levet i i mange år. Af frygt for nye overfald og trusler, skal de ofte langt væk fra de områder, hvor manden er. Kvinderne kan være i meget stor fare, når de forlader manden og også i den første tid efter at de har forladt ham. Nogle kvinder er i stor fare i mange år efter at de har forladt manden. Kvinderne frygter for deres og deres børns liv og for at de skal blive opsøgt igen, eller at deres familiemedlemmer skal blive truet.</p>
                    <p>Kort sagt en masse nye begrænsninger.</p>
                    <h4>Identificér en hverdag med vold</h4>
                    <p>Der kan være mange vidner til den vold, som foregår rundt omkring i hjemmene. Familiemedlemmer, naboer, venner, skolelærere, læger. De er ikke nødvendigvis direkte vidner til volden, men de får en mistanke, et tankestrejf, en usikkerhed. De tør ikke spørge eller tale om det af frygt for at det opfattes som utidig indblanding. Ofte er det tilsat en god portion mistro: ”Den pæne mand, kunne han virkeligt finde på at slå sin kone?”</p>
                    <p>Det er ikke nemt at se tegn på et voldeligt parforhold/ægteskab. Udadtil ser alting fint ud og familien smiler. Men volden har mange ansigter: Den fysiske vold. En vold som ikke efterlader så mange synlige mærker og som ofte bliver bortforklaret med et fald eller et uheld.</p>
                </section>
                <hr>
                <section>
                    <h4>Fysisk vold</h4>
                    <p>Den fysiske vold er slag enten med de bare næver eller med instrumenter/genstande, lussinger, spark, riven i håret, skub. Fysisk vold i forholdet veksler mellem ømhed og nedgørelse. Ømheden og nærheden får mange kvinder til at tilgive overfaldet/volden. Det var en fejltagelse er begge enige om. Men i realiteten er den fysiske vold begyndt og kvinden mister stille og roligt troen på sig selv og sine grænser. Det, der begynder som et enkeltstående tilfælde, bliver systematiske voldshandlinger.</p>
                    <h4>Psykisk vold</h4>
                    <p>Den psykiske manipulation: en kontrollerende partner, begrænsede udfoldelsesmuligheder, en angst for at sige noget forkert, klæde sig forkert.</p>
                    <p>Den psykiske vold er den sværeste at se, og samtidig også den sværeste at komme sig over. Den psykiske vold er udefinerbar, svært håndgribelig og meget nem at negligere. Psykisk manipulation betyder, at manden kontrollerer kvinden, hvem hun er sammen med, hvor hun er henne og hvor lang tid hun er væk, hvad tøj hun går i, hvad hun skal mene og sige, hvad hun bruger sine penge på. Han kan komme med nedsættende bemærkninger om hendes krop og om alt, hvad hun gør. Begrænsningerne rykker langsomt og sikkert tættere på.</p>
                    <p>Det, at være i et voldeligt forhold, har meget store konsekvenser, både for kvinden og for børnene. Kvinden mister ofte sit netværk og kontakten til familien og vennerne. At leve i et voldeligt forhold er som at gå i et minefelt. Hvert lille forkert skridt kan udløse en eksplosion. For at kunne leve i forholdet afkoder kvinden mandens humør og lune i håb om at undgå et voldsudbrud. Hun prøver at imødekomme hans kritik, der ofte alligevel ender i et voldsudbrud.</p>
                    <p>Det betyder svære traumer, fysiske og psykiske skader, sygemeldinger, tab af arbejde eller en afbrydelse af en uddannelse.</p>
                    <p>Hun er bange for at miste sine børn og for at blive stemplet som en dårlig mor.</p>
                </section>
            </article>
            <?php @include "./resources/templates/sidebar.php"; ?>
        </div>
    </main>
<?php @include "./resources/templates/footer.php"; ?>